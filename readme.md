ΠΕΡΙΛΗΨΗ
Η αποδοτική δημιουργία προγραμμάτων εξετάσεων είναι ένα σημαντικό και επαναλαμβανόμενο πρόβλημα το οποίο καλούνται να αντιμετωπίσουν όλα τα εκπαιδευτικά ιδρύματα. Μια απλοποιημένη μορφή του προβλήματος έχει προταθεί από τους Carter κ.ά., οι οποίοι διέθεσαν δημόσια 13 στιγμιότυπα προβλημάτων που εν συνεχεία χρησιμοποιήθηκαν σε πληθώρα επιστημονικών εργασιών χρονοπρογραμματισμού. Στα πλαίσια του Μ.Π.Σ. Πληροφορικής & Δικτύων, μας ζητήθηκε να κατασκευάσουμε ένα πρόγραμμα που θα είναι σε θέση να παράγει τις λύσεις για τα προαναφερόμενα προβλήματα. 

ΠΕΡΙΓΡΑΦΗ ΤΟΥ ΠΡΟΒΛΗΜΑΤΟΣ
Το πρόβλημα αφορά εξετάσεις, σπουδαστές και συνεχόμενες περιόδους σε κάθε μια από τις οποίες μπορούν να διεξαχθούν μια ή περισσότερες εξετάσεις. Κάθε εξέταση διαθέτει μια λίστα από σπουδαστές και κάθε σπουδαστής μπορεί να είναι εγγεγραμμένος σε μια ή περισσότερες εξετάσεις. Η λύση του προβλήματος συνίσταται στην ανάθεση εξετάσεων σε περιόδους έτσι ώστε να μην υπάρχουν συγκρούσεις, δηλαδή να μην υπάρχουν σπουδαστές που θα έπρεπε να συμμετάσχουν σε εξετάσεις σε περισσότερα του ενός μαθήματα στην ίδια περίοδο. Καθώς είναι ενδεχόμενο να υπάρχουν πολλά εναλλακτικά προγράμματα που ικανοποιούν τον ανωτέρω περιορισμό, προτιμότερο θεωρείται εκείνο το πρόγραμμα που διαθέτει επαρκή διαστήματα προετοιμασίας ανάμεσα σε διαδοχικές εξετάσεις για όλους τους φοιτητές συνολικά. Ειδικότερα, ορίζονται τιμές ποινής που είναι 16, 8, 4, 2 ή 1 σε κάθε περίπτωση που ένας φοιτητής συμμετέχει σε δύο εξετάσεις που απέχουν 1, 2, 3, 4 ή 5 περιόδους αντίστοιχα. Η συνολική ποινή για όλους τους φοιτητές, διαιρεμένη με το πλήθος των φοιτητών αποτελεί το κόστος της λύσης.

ΕΠΙΛΥΣΗ
Το πρόγραμμα υλοποιήθηκε στη γλώσσα προγραμματισμού C.
Ως στόχο έχουμε τη δημιουργία ενός προγράμματος που λύνει το πρόβλημα του χρονοπρογραμματισμού των εξετάσεων. Για τον έλεγχο και την σύγκριση των λύσεων  πήραμε δεκατρία πραγματικά προβλήματα (University of Toronto Benchmark Data).

ΕΚΤΕΛΕΣΗ
1) Τρέχουμε το αρχείο με την κατάληξη .exe 
2) Η πρώτη επιλογή «Fortosi provlimatos» είναι για φόρτωση του αρχείου προβλήματος .stu που είναι τα μαθήματα. 
3) Η δεύτερη επιλογή «Euresi mathimatos (proswrini apothikeusi)», η οποία είναι για αναζήτηση των μαθημάτων που έχει πάρει ένας τυχαίος φοιτητής.
4) Η τρίτη επιλογή «6-Epilisi provlimatos» εισάγουμε το αρχείο με κατάληξη .sol, ώστε να συγκρίνουμε το κόστος λύσεων, αφού κάνουμε εισαγωγη τον αριθμό περιόδου. 
